---
title: Om oss
subtitle: 
description: 
featured_image: /images/image.jpg
---

Addidé drives av Lindesnesregionen Næringshage og tjenester leveres av oss. I tillegg har vi organisert våre venner og partnere i et nettverk hvor medlemmene deler og utvikler kompetanse. Det er et fag og et felt med både muligheter og utfordringer som ikke er testet og utprøvd. Sammen kan vi finne løsninger, dele erfaringer og bygge videre!

Addidé skal være en robust, åpen og samskapende arena som kan bidra til et teknologisk løft både for deltakende bedrifter, utdanningsinstitusjoner og andre. Addidé vil bidra til raskere industrialisering av additive produksjonsmetoder.

Vi holder til øst for Sjøsanden - **Hollendergata 3**, 4514 Mandal.

## Vår ambisjon
Vi sikter mot å kombinere våre forretningsmål med et sterkt samfunns- og miljøansvar. Vårt fokus er å gjøre teknologi tilgjengelig og relevant for både enkeltpersoner og samfunnet som helhet.

I vår drift legger vi vekt på bærekraftige valg, ved å velge miljøvennlige materialer og prosesser så langt det er mulig og økonomisk forsvarlig. Vi streber etter å finne en balanse mellom å redusere miljøavtrykket og opprettholde høy kvalitet i det vi leverer.

## Opphavsrett
I vårt arbeid bruker vi som standard Creative Commons-lisensen CC BY (navngivelse). Denne lisensen er fleksibel og tillater andre å distribuere, endre, tilpasse og bygge videre på vårt arbeid, også for kommersielle formål, så lenge de gir oss anerkjennelse.

For kommersielle prosjekter der det er nødvendig, bruker vi CC BY-NC-lisensen (navngivelse, ikkekommersiell) eller en taushetserklæring. CC BY-NC-lisensen begrenser bruk til ikke-kommersielle formål, mens taushetserklæringen kan brukes for å beskytte sensitiv informasjon eller unike prosjektdetaljer.

Les mer om Creative Commons lisenser [her](https://www.creativecommons.no/post/norske-lisenser-og-verktoy).

